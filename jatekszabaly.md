---
layout: page
title: Játékszabály
permalink: /jatekszabaly/
order: 1
---

> A támogatás egyetlen módja a részvétel.

# Bevezető

A **2+2=4** egy játékos decentralizált médiakampány, amit magánemberek hoztak
létre és tartanak fenn annak érdekében, hogy hatékonyan tudjanak népszerűsíteni
olyan közéleti magatartásformákat, melyek széles körű elterjedését hasznosnak és
kívánatosnak tartják. A kampány egy [weboldal][web] köré szerveződik és mindenki
önkéntes és önfinanszírozó módon vesz benne részt.

# Célok

A célunk egy mindenki által élhető és élvezhető társadalom létrejöttére való
törekvés. Meggyőződésünk szerint ez megvalósítható, és úgy véljük rendelkezünk
kellő mennyiségű tudással és történelmi tapasztalattal ahhoz, hogy kiválasszuk
azokat a magatartásformákat, melyek egy ilyen társadalom létrejöttét elősegítik.

Az alapvető közéleti magatartásformák melyeket **támogatunk**:

  * józan ész
  * őszinteség
  * tájékozottság
  * párbeszéd
  * demokratikus döntéshozatal
  * közpénzekkel való átlátható és felelős gazdálkodás
  * empátia
  * figyelem
  * szakértelem
  * a környezet védelme
  * költséghatékonyság
  * nyílt forráskódú szoftverek használata

Az alapvető közéleti magatartásformák melyek ellen **küzdünk**:

  * ostobaság
  * hazugság
  * félreinformálás
  * álhírek terjesztése
  * vita kerülése
  * korrupció
  * hűtlen kezelés
  * pazarlás
  * rasszizmus
  * antidemokratikus döntéshozatal
  * gyűlöletkeltés
  * a környezet szennyezése

Meggyőződésünk, hogy egy társadalomban minél többen értik meg, miért azok a
társadalmak vonzóbbak, melyekben követik az általunk is támogatott
magatartásformákat, és minél többen építik bele saját elvárásrendszerükbe
ezeket, annál hamarabb lesz az adott társadalom élhető: kiegyensúlyozott,
fejlődő és vidám.

Máshogy megfogalmazva, a 2+2=4 kampány célja a *politikai kereslet*
színvonalának emelése.

# Eszközök

A kampány háromféle eszközt és ezek kombinációját alkalmazza céljai eléréséhez:

  * programokat
  * matricákat
  * webes tartalmakat

A matricákat utcai megjelenésre, a webes tartalmakat üzeneteink bővebb
kifejtésére és szemléltetésére, míg az akciókat figyelemfelkeltésre és az
általunk károsnak vélt magatartásformák ellen való fellépésre használjuk.

# Részvétel

A játékban mindenki saját felelőségére vesz részt.

A weboldal tartalmát közösen fejlesztjük. Ha észrevételed, javaslatod, ötleted,
építő jellegű kritikád van azt a játék [Github oldalán][gh] jelezheted az
[issue tracker][tracker] segítségével, vagy ha az nem megfelelő neked akkor
küldhetsz üzenetet és patch-eket a <doktordroid@protonmail.com> címre is.

Ha tudod használni a Git-et és/vagy a Github-ot akkor még közvetlenebbül tudsz
résztvenni a játékban. Sokszor könnyebb megcsinálni a kívánt változtatást, mint
elmagyarázni valakinek mit is szeretnél. A Github segítségével ezt megteheted, a
moderátorok pedig eldöntik, elfogadják-e a javasolt változtatásodat. Ha nem
tudod használni a Git-et és/vagy a Github-ot, akkor tanuld meg. Jól jársz vele.


[web]: https://2m2a4.github.io/
[gh]: https://github.com/2m2a4/2m2a4.github.io/issues
[tracker]: https://github.com/2m2a4/2m2a4.github.io/issues
