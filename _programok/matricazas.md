---
layout: post
title: "Matricázás"
date: 2017-07-28 04:00:00 +0200
categories: program
permalink: /p/1
excerpt: >
  A *matricázás* a 2+2=4 utcai jelenlétének eszköze és az a célja, hogy az
  üzeneteink ne csak a közösségi oldalakon hozánk közel álló, hozzánk hasonlóan
  gondolkododó emberhez jussanak el, hanem mindenkihez aki fogékony azokra.
---
Ez a program több egymást segítő és kiegészítő rutinból tevődik össze.

* Készítés
* Ragasztás
* Karbantartás
* Tervezés

Ezek közül a játékosok szabadon választják ki azokat a rutinokat melyeket kedvük
van végrehajtani. Mindíg tartsátok szem előtt, hogy **egy játékos *üzenetenként*
maximum tíz matricát ragaszthat ki**. Ez a korlátozás csak a ragasztás rutint
érinti és több célunk is van vele.

A legfontosabb, hogy így mindenkinek lesznek *saját* matricái és ezeket, ha van
kedve karbantarthatja. Ha valaki leszedi, vagy megrongálja őket,
visszaállíthatja azokat eredeti állapotukba. Ha látsz olyan megrongált matricát,
amit ugyan nem te raktál ki, de szívesen helyrehozod, akkor természetesen ezt is
megteheted, de ettől még nem lesz a sajátod, csak segítettél valamelyik
játékostársadnak.

Ha egy matricáról kiderült, hogy reménytelen helyre lett kihelyezve, azt át
lehet rakni máshova, csak meg kell várni előtte, hogy leszedjék az eredeti
helyéről. Más játékos matricáját természetesen nem helyezheted át, mert
az illető nem tudna az új helyéről.

Mi akkor tartunk sikeresnek egy programot, ha **sokan** sok apró erőfeszítéssel
érnek el látható eredményt. Azért tervezzük a programokat decentralizáltra, hogy
csökkentsük az egyes játékosokra jutó terheket. Az alapvető célkitűzésünk az,
hogy egy programban való részvétel, ne haladja meg egy tüntetésen való részvétel
energia- és pénzigényét. Ha minden tíz emberből egy, aki elmegy hasonló ügyek
mellett tüntetni, részt vesz a játékban, akkor meggyőződésünk szerint látványos
eredményeket érhetünk el.

# Készítés

* papírszerzés
* letöltés
* nyomtatás
* vágás
* elosztás

## Papírszerzés

Öntapadós nyomtatópapírt a legtöbb *print-shop*-ban tartanak. A nagyobb
kiszerelésű és ezért lényegesen olcsóbb forrásokról, és a papírokkal kapcsolatos
egyéb tudnivalókról az erre vonatkozó [wiki][paper-wiki]-ben találsz bővebb
információt. Ugyanott saját tapasztalataidat is meg tudod osztani.

## Letöltés

A letölthető nyomdailag előkészített PDF-eket a matrica adott variációjának
weboldalán rögtön a leírás alatt találod.

## Nyomtatás

*Print-shop*-okban általában találsz mindent, ami az első négy pont
végrehajtásához kell: öntapadós nyomtatópapírt, Internet elérést, nyomtatót és
vágógépet is. Van olcsóbb módja is a nyomtatásnak, de kétség kívül ez a
legegyszerűbb.

## Vágás

A nyomdailag előkészített anyagok szélén találsz vágójeleket, melyek
segítségével vonalzóval és sniccerrel, vagy vágógéppel könnyen méretre vághatod
a matricákat.

## Elosztás

A matricákból bárkinek adhatsz, de törekedj arra, hogy olyan valaki adj, aki nem
egyenest a szemétbe dobja azokat. Ha mások által tulajdonolt helyiségben akarsz
kihelyezni szabadon elvehető példányokat, mindenképp kérdezd meg erről a
tulajdonost, vagy annak felelős képviselőjét.

# Ragasztás

* beszerzés
* kiragasztás (max: 10)

## Beszerzés

A kiragasztandó matricáidat vagy magadnak nyomtatod, vagy mások által nyomtatott
példányt szerzel.

## Kiragasztás

Válaszd ki gondosan a helyet ahova kiragasztod a matricáidat. Gondold át azt is,
milyen méretű és formátumú matrica illik legjobban a kiválasztott helyre. Más
matricák jelenléte jelezheti, hogy az adott pontot nem takarítják rendszeresen.

Közlekedési táblák jellel ellátott oldalára soha ne ragassz matricát! Ha ilyen
matricát látsz azt szedd le azonnal!

# Tervezés

Ha van ötleted, időd és energiád tervezz saját 2+2=4-es matricát. Ahoz, hogy
érvényes legyen a következő dolgoknak kell megfelelnie:

* fekete-fehérnek kell lennie
* rajta kell legyen a matrica "üzenete" olvasatóan
* rajta kell legyen a 2+2=4 feliratnak olvashatóan
* rajta kell legyen és leolvashatónak kell lennie a matrica QR kódjának
* rajta kell legyen a QR kódban is tárolt URL-nek olvashatóan

Ha a terved vektoros formában tárolható és a mérete nem haladja meg a 256
kilobyte-ot, akkor el is juttathatod hozzánk és ha nekünk is tetszik felrakjuk a
többi variáció közé.

[paper-wiki]: https://github.com/2m2a4/2m2a4.github.io/wiki/Pap%C3%ADrok-beszerz%C3%A9se
