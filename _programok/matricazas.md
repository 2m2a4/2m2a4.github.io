---
layout: post
title: "Matricázás"
date: 2017-07-28 04:00:00 +0200
categories: program
permalink: /p/1
excerpt: >
  A *matricázás* a 2+2=4 utcai jelenlétének eszköze. Ha egyetértesz a céljainkkal
  és szeretnéd ha az üzeneteink minél több emberhez eljutnának, akkor ez a program
  neked lett kitalálva.
---
Ez a program több egymásst segítő és kiegészítő rutinból tevődik össze.

    A. Készítés
    B. Ragasztás
    C. Tervezés

Ezek közül a játékosok szabadon választják ki azokat a rutinokat amiket kedvük
van végrehajtani. Mindíg tartsátok szem előtt, hogy **egy játékos** összesen
csak **tíz matricát** ragaszthat ki. Ez a korlátozás csak a ragasztás rutint
érinti és több célunk is van vele.

Mi akkor tartunk sikeresnek egy programot, ha sokan sok apró erőfeszítéssel
érnek el látható eredményt. Azért tervezzük a programokat decentralizáltra, hogy
csökkentsük az egyes játékosra jutó terheket. Az alapvető célkitűzésünk az, hogy
egy programban való részvétel, ne haladja meg egy tüntetésen való részvétel
energia- és pénzigényét. Ha minden tíz emberből egy, aki elmegy hasonló ügyek
mellett tüntetni, résztvesz a játékban, akkor meggyőződésünk szerint látványos
eredményeket érhetünk el.

Egy másik érv a *ragsztás* korlátozása mellett, hogy a 2+2=4 egy
"lakosságtól-lakosságnak" kampány, vagyis a lakosság egyik részének véleményét
próbálja kommunikálni a lakosság egy másik része felé és ezért nagyon fontos,
hogy látható és tudható legyen az üzenet minél szélesebb körű támogatottsága. A
korlátozás révén ha sok matrica van kiragasztva sejthető, hogy az adott
üzenet fontos és széles körű a támogatottsága.

Arra is próbáljuk ezzel ösztönözni a játékosokat, hogy gondosan végezzék a
munkájukat: legyenek a matricák szépek, legyenek kihelyezve okosan, úgy hogy
minél több emberhez eljusson az üzenetük és legyenek a munkában résztvevő
emberek sokfélék és szimpatikusak.

# A: Készítés

    1. papírszerzés
    2. letöltés
    3. nyomtatás
    4. vágás
    5. elosztás

## A.1: papírszerzés

Öntapadós nyomtatópapírt a legtöbb *print-shop*-ban tartanak. A nagyobb
kiszerelésű és ezért lényegesen olcsóbb forrásokról, és a papírokkal kapcsolatos
egyéb tudnivalókról az erre vonatkozó [wiki][paper-wiki]-ben találsz bővebb
információt. Ugyanott saját tapasztalataidat is meg tudod osztani.

## A.2: letöltés

A letölthető nyomdailag előkészített PDF-eket a matrica adott variációjának
weboldalán rögtön a leírás alatt találod.

## A.3: nyomtatás

*Print-shop*-okban általában találsz mindent, ami az első négy pont
végrehajtásához kell: öntapadós nyomtatópapírt, Internet elérést, nyomtatót és
vágógépet is. Van olcsóbb módja is a nyomtatásnak, de kétség kívül ez a
legegyszerűbb.

## A.4: vágás

A nyomdailag előkészített anyagok szélén találsz vágójeleket, melyek
segítségével vonalzóval, sniccerrel, vagy vágógéppel könnyen méretre vághatod a
matricákat.

## A.5: elosztás

A matricákból bárkinek adhatsz, de törekedj arra, hogy olyan valaki adj, aki nem
egyenest a szemétbe dobja azokat. Ha mások által tulajdonolt helyiségben akarsz
kihelyezni szabadon elvehető példányokat, mindenképp kérdezd meg erről a
tulajdonost, vagy annak felelős képviselőjét.

# B: Ragasztás

    1. beszerzés
    2. kiragasztás (max: 10)

## B.1: beszerzés

A kiragasztandó matricáidat vagy magadnak nyomtatod (A), vagy mások által
nyomtatott példányt szerzel.

## B.2: kiragasztás

Válaszd ki gondosan a helyet ahova kiragasztod a matricáidat. Gondold át azt is,
milyen méretű és formátumú matrica illik legjobban a kiválasztott helyre. Más
matricák jelenléte jelezheti, hogy az adott pontot nem takarítják rendszeresen.

Közlekedési táblák jellel ellátott oldalára soha ne ragassz matricát! Ha ilyen
matricát látsz azt szedd le azonnal!

# C: Tervezés

Ha van ötleted, időd és energiád tervezz saját 2+2=4-es matricát. Ahoz, hogy
érvényes legyen a következő dolgoknak kell megfelelnie:

    * szerepelnie kell rajta és leolvashatónak kell lennie a matrica QR kódjának
    * szerepelnie kell rajta a QR kódban is tárolt URL-nek olvashatóan
    * szerepelnie kell rajta a matrica "üzenete" olvasatóan
    * fekete-fehérnek kell lennie

Ha a terved vektoros formában tárolható és a mérete nem haladja meg a 256
kilobyte-ot, akkor el is juttathatod hozzánk és ha nekünk is tetszik felrakjuk a
többi variáció közé.

[paper-wiki]: https://github.com/2m2a4/2m2a4.github.io/wiki/Pap%C3%ADrok-beszerz%C3%A9se
